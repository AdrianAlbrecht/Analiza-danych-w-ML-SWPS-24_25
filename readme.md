# Analiza Danych w Machine Learning

## Opis Zajęć
Celem przedmiotu "Analiza Danych w Machine Learning" jest wprowadzenie osób studenckich w podstawowe techniki analizy danych oraz ich zastosowanie w kontekście uczenia maszynowego. Osoby studenckie zdobędą wiedzę na temat przetwarzania danych, eksploracji danych, modelowania oraz oceny wyników.

## Cele Zajęć
- Zrozumienie podstawowych pojęć związanych z analizą danych.
- Poznanie narzędzi i technik do przetwarzania oraz wizualizacji danych.
- Nabycie umiejętności w zakresie budowania modeli uczenia maszynowego i oceny ich skuteczności.
- Umiejętność przeprowadzania analizy eksploracyjnej danych (EDA).

## Zasady Zajęć

### 1. Uczestnictwo
- Obecność na zajęciach jest obowiązkowa.
- Osoby studenckie są zachęcane do aktywnego udziału w dyskusjach i zadawania pytań.

### 2. Praca indywidualna
- Osoby studenckie będą pracować samodzielnie. Niedozwolone jest korzystanie z pomocy sztucznej inteligencji do generowania kodu. Na tych zajęciach mamy się nauczyć jak tworzyć takie programy, a nie z nich korzystać ;)
- Prace należy odsyłać w wyznaczonego do tego miejsce w Classroomie z terminem co do godizny do ostatnich zajęć. Prace wykonane niepoprawnie należy poprawić i odesłać z powrotem. Preferowane rozszerzenie pliku to .ipynb
- Przewidywane sa wyrywkowe odpytki z przesłanego kodu w celu zweryfikowania samodzielności pracy.

### 3. Ocena
- Osoby studenckie będą oceniane na podstawie wykonanych zadań
- Ocena jest adekwatna do sumy wszystkich punktów zebranych przez osobę studencką za wykonane przez Nią zadania. Wyliczany zostanie z tego procent i pomonożony przez maksymalną możliwą liczbę punktów do zdobycie na ćwiczeniach i zaokrągloną do jednostek.

## Materiały Dodatkowe
- Podczas zajęć osoby studenckie mogą korzystać (a nawet jest to zalecane) z różnych źródeł, w tym książek, artykułów naukowych oraz tutoriali online. Zabronione jest korzystanie z pomocy ChatuGPT i innych podobnych narzędzi sztucznej inteligencji, która potrafi sama generować kod.

## Kontakt
mgr inż. Adrian Albrecht <br>
[aalbrecht@swps.edu.pl](mailto:aalbrecht@swps.edu.pl)